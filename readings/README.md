# 台語讀音整理

## 檔案說明

* logical_syllables.txt — 台語基本邏輯音節表
* readings_merged.txt — 台語漢字讀音表（台羅）
* linked_sounds.txt — 台語合音詞表（先攢好佇遮爾爾，猶用袂著）

* taigi_dump.rb — 自動處理程式

* taigi_readings.txt — 台語字符名音節表，含4種拼音方式的轉寫。（程式自動產生）
* readings_table.txt — 台語漢字讀音表，共臺羅改做字體用的字符名。（程式自動產生）
* glist_tl.txt — 台羅拼音組件組合表，予 Glyphs 軟體用的。（程式自動產生）
* glist_poj.txt — 白話字組件組合表，予 Glyphs 軟體用的。（程式自動產生）
* glist_bpm.txt — 方音符號組件組合表，予 Glyphs 軟體用的。（程式自動產生）
* glist_kana.txt — 台灣語假名組件組合表，予 Glyphs 軟體用的。（程式自動產生）

若是你想欲 fork 這个專案來改，改頭三(四)个檔案著會使矣。後幾个攏是用程式算出來的，免家己改。

### 字符名規則

字符名是用台羅為基礎，毋過因為照字型的規定，字符的名干焦會使用著 ASCII 英文字母、數字佮底線爾爾，所以聲調改攏用數字來寫。若是輕聲，上尾仔閣加一个 0。

除了 readings_merged.txt 以外，遮所有的檔案攏是用這个字符名的規則來寫的，按呢程式才有法度正確處理。

### logical_syllables.txt

定義台語基本的邏輯音節。

### readings_merged.txt

定義漢字的讀音。

現此時，這个檔案的規格是按呢：

    [漢字]  [對教典揣來的讀音]  [對其他來源揣來的讀音]

中央愛用 tab 來分開，讀音佮讀音之間是用 comma 分開。


若是欲共漢字增加新的讀音，就是寫佇這个檔案內底。上重要的是，新的讀音一定愛'''加佇上後壁'''，無會佮進前的版本衝著，仝一个 IVS 會走出無仝的讀音，這毋是好代誌。

### linked_sounds.txt

本來我是想欲支援合音字的標音，毋過這實在是誠歹處理，所以這个檔案其實是用袂著。

### taigi_dump.rb

上蓋複雜的就是這个程式。這會使共頂懸三个檔案讀入來，整理出所有的音節，仝時共轉寫做台羅、白話字、方音、台灣語假名，攏寫佇咧 taigi_readings.txt 內底。
所以若有增加新的音節，譬如講其他的腔口，可能有需要改這支程式。無這支程式毋捌的音節，生袂出正確的轉寫。

### glist_*.txt

佮華語版會使動態生出拼音的組合無仝，因為台語的拼音逐種攏蓋複雜（像拉丁文有 kerning 愛考慮），用程式來組合傷歹處理，所以是用軟體 Glyphs 先共標音用的字型做予好勢。系統才來共漢字佮標音字體鬥做伙。

遮幾个檔案就是自動生出來予 Glyphs 用的，內面是咧表達每一个拼音是用其他啥物字符共鬥出來的。

所以若是有新的音節時，就需要佇 Glyphs 重做出拼音的字型才會用得。

## 結論

因為照這馬的規格，若是有加一个新的讀音出來，著需要重做四个標音字型。講實在的欲來改做嘛是無簡單，所以…… 加油。
